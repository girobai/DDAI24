# Allineamento

L'allineamento è una combinazione di due fattori: il primo identifica **la moralità** (bene, male o neutrale) mentre il secondo descrive l'**atteggiamento nei confronti della società e dell'ordine** (legale, caotico o neutrale).

Buoni:

* Le creature **legali buone** (LB) agiranno sicuramente nel modo considerato *giusto dalla società*. I draghi d'oro, i paladini e la maggior parte dei nani sono creature legali buone.
* Le creature **neutrali buone** (NB) *fanno del loro meglio per aiutare gli altri* in base alle necessità. Molti celestiali, alcuni giganti delle nuvole e la maggior parte degli gnomi sono creature neutrali buone.
* Le creature **caotiche buone** (CB) *agiscono in base ai dettami della loro coscienza*, senza curarsi troppo delle aspettative del prossimo. I draghi di rame, gli unicorni e la maggior parte degli elfi sono creature caotiche buone.

Neutrali:

* Le creature **legali neutrali** (LN) *agiscono in base a quanto richiesto dalla legge, dalla tradizione o dai codici personali*. Molti monaci e alcuni maghi sono legali neutrali.
* Le creature **neutrali pure** (N) preferiscono *tenersi alla larga dalle questioni morali e non si schierano*, facendo ciò che sembra loro la cosa migliore di volta in volta. I lucertoloidi, molti druidi e molti umani sono neutrali.
* Le creature **caotiche neutrali** (CN) *si lasciano guidare dai loro capricci e antepongono la loro libertà personale a ogni altra cosa*. Molti barbari e ladri, e alcuni bardi, sono caotici neutrali.

Malvagi:

* Le creature **legali malvagie** (LM) si *impossessano metodicamente di ciò che vogliono, entro i limiti di un codice di tradizioni, di fedeltà o di ordine*. I diavoli, i draghi blu e gli hobgoblin sono creature legali malvagie.
* Le creature **neutrali malvagie** (NM) *fanno tutto ciò che pensano di poter fare senza subire ripercussioni, prive di qualsiasi remora o compassione*. Gli yugoloth, molti drow e alcuni giganti delle nuvole sono neutrali malvagi.
* Le creature **caotiche malvagie** (CM) *agiscono con violenza arbitraria, spronate dall'avidità, dall'odio o dalla sete di sangue*, I demoni, i draghi rossi e gli orchi sono caotici malvagi.

# Livello ed esperienza

Avanzamento dei personaggi:

| **Punti Esperienza** | **Livello** | **Bonus di Competenza** |
| --- | --- | --- |
| 0 | 1 | +2 |
| 300 | 2 | +2 |
| 900 | 3 | +2 |
| 2.700 | 4 | +2 |
| 6.500 | 5 | +3 |
| 14.000 | 6 | +3 |
| 23.000 | 7 | +3 |
| 34.000 | 8 | +3 |
| 48.000 | 9 | +4 | 
| 64.000 | 10 | +4 |
| 85.000 | 11 | +4 |
| 100.000 | 12 | +4 |
| 120.000 | 13 | +S |
| 140.000 | 14 | +S |
| 165.000 | 15 | +5 |
| 195.000 | 16 | +5 |
| 225.000 | 17 | +6 |
| 265.000 | 18 | +6 |
| 305.000 | 19 | +6 |
| 355.000 | 20 | +6 |